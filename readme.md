# Kodla Kariyerine Başla C# .NET Bootcamp
## Eğitmen: [Türkay Ürkmez](https://github.com/turkayurkmez)
### Asistan: [Ufuk ALTAY](https://github.com/UfukAltay)
---
### Bootcamp İçeriği

* C# Giriş
* Değişkenler ve Veri Tipleri
* Operatörler
* Tip Dönüşümleri
* Try Catch Finally
* Karar Yapıları
* Döngüler
* Diziler
* Metotlar,Metot Overloading,Rekürsif Metotlar
* C# Hazır Metotlar (String Metotlar,Datetime ve Math Sınıfları) 
* Koleksiyonlar,Generic Koleksiyonlar ve List Kullanımı 
* Array List ve Dictionary
* Sınıflar
* Erişim Belirleyiciler ve Kurucu Fonksiyonlar
* Encapsulation ve Property
* Static Sınıflar
* Struct ve Enum
* OOP Programlama Mantığı
* Inheritance,Polymorphism ve Sealed Class
* Interface ve Abstract Class
* .NET ve .Net Core Giriş
* HTTP Protokol ve Web Servisler
* Controllers,Route ve Action Metotlar
* Swagger ve Postman Kullanımı
* ORM ve EF Core
* Entity,Model ve Mapper Kullanımı
* Dependency Injection
* .NET Core DI Container (Services)
* Middleware ve Test Driven Development
* Kimlik Doğrulama ve Yetkilendirme Protokolleri

----

### Mezuniyet Kriterleri

1 - Bootcamp devamlılık ve proje ile ödevlere katılım en az %80 olmalı.

2- Bootcamp boyunca Github Classroom üzerinden verilen ödevleri yapman ve her birini kişisel Github hesabına taşınmalı.

3- HackerRank platformunda aşağıdaki uygulamaları bootcamp sonuna kadar tamamlamalısınız.

* https://www.hackerrank.com/challenges/solve-me-first/problem
* https://www.hackerrank.com/challenges/simple-array-sum/problem
* https://www.hackerrank.com/challenges/a-very-big-sum/problem
* https://www.hackerrank.com/challenges/diagonal-difference/problem
* https://www.hackerrank.com/challenges/plus-minus/problem
* https://www.hackerrank.com/challenges/staircase/problem
* https://www.hackerrank.com/challenges/time-conversion/problem
* https://www.hackerrank.com/challenges/correctness-invariant/problem
* https://www.hackerrank.com/challenges/runningtime/problem
* https://www.hackerrank.com/challenges/pangrams/problem
* https://www.hackerrank.com/challenges/funny-string/problem
* https://www.hackerrank.com/challenges/gem-stones/problem
* https://www.hackerrank.com/challenges/cats-and-a-mouse/problem
* https://www.hackerrank.com/challenges/making-anagrams/problem
* https://www.hackerrank.com/challenges/game-of-thrones/problem
* https://www.hackerrank.com/challenges/strong-password/problem
* https://www.hackerrank.com/challenges/bigger-is-greater/problem
* https://www.hackerrank.com/challenges/two-characters/problem
* https://www.hackerrank.com/challenges/common-child/problem
* https://www.hackerrank.com/challenges/icecream-parlor/problem

4- Sizlere göndereceğimiz ‘Kodluyoruz Özgeçmiş Formu’nu doldurarak eğitimin 4. Haftası itibariyle CV’ni oluşturman ve Kodluyoruz ekibiyle paylaşman gerekiyor.

5- Mezun olabilmen için sizlere bootcamp sonunda yollanan 'Son Değerlendirme Formu'nu doldurmak zorundasınız.

**Mezun olmadan önce Github ve Hackerrank hesapları kontrol edilecek.**

---
---
# Kodluyoruz Etik Kodu
Kodluyoruz Etik Kodu, topluluğumuzdaki ilişkilerin temelinde yer alan kuralları tanımlar.

## Neden bir Etik Kod'a ihtiyaç duyuyoruz?

---
-   Bu kurallar, özgür, huzurlu, korkusuz, eleştiren değil üreten ve çözüm bulan bir topluluk inşaa edebilmemize yardımcı olmak için tasarlanmıştır. Bu kuralların amacı topluluğumuza bir takım gereksiz kurallar yüklemek, "kötü" insanlara cezalar uygulamak ya da geçmişte bir takım yanlış yapılmış uygulamaları düzeltmeye çalışmak değildir. Burada yazılmış kurallara uyulmayan ve/veya daha kötü şartlarda çalışmak durumunda kalmış insanlarla bir araya geldiğimizde de yine harika bir topluluk ortaya koyabilmeyi amaçlamaktadır.
---

1) Ayrımcılığı reddederiz:
Kodluyoruz, kişilerin rengi, maddi durumu, ırkı, dili-lehçesi, siyasi görüşü, inancı-inançsızlığı, cinsiyeti ve cinsel yönelimi nedeniyle birbirlerini ayrıştırmasını, gruplaşmasını ve bu doğrultuda tavır almasını kesin bir şekilde reddeder. Eğitmenlerimiz, ekibimiz, öğrencilerimiz ve mezunlarımız, Kodluyoruz çatısı altında din ve siyaset başta olmak üzere ayrımcılığı körükleyebilecek her türlü konudan uzak durur, birbirini bu doğrultuda bilgilendirir.


2) Kimseyi bilgi eksikliği için suçlamayız:
Eğitime katılan kimse bir diğeri ile aynı eğitim geçmişine, aynı ilgi düzeyine veya aynı teknik beceriye sahip değil. Bu sebeple Kodluyoruz öğrencileri ve eğitmenleri hiç kimseyi bilmediği bir konu yüzünden yargılamaz ve suçlamaz.


3) Soru sorarız ve sorgularız:
Kodluyoruz topluluğu, soru sorma özgürlüğünün olduğu bir ortamdır. Özellikle bootcamp eğitmenleri böyle bir ortamı sağlamakla yükümlüdür. Eğitmenler, öğrencilerin soru sormaktan çekinmeyecekleri bir ortam yaratıldığı takdirde daha fazla gelişim kaydedebileceklerinin bilincindedir.


4) Birbirimizle yardımlaşırız:
Kodluyoruz topluluk üyeleri, Kodluyoruz'da veya diğer topluluklarda gördükleri sorunlardan şikayet etmez, bunları çözmeye yönelik hep beraber çalışır. Öğrenciler ve mezunlar birbirlerine ve eğitmenlere, hem fiziksel buluşmalarda hem de Telegram gibi online gruplarımızda sorularını sorarlar. Bunun yanı sıra öğrenciler arkadaşlarının teknik olarak cevap aradığı soruları kendi sorularıymış gibi kabul edip yardımcı olmalıdırlar. Soruyu soranla beraber cevaplayanın da kendini geliştirdiği bir ortam yaratmak hepimizin görevidir.


5) Eğitmenlerin bilmediği konular olabilir:
Eğitmenler, özellikle bu kadar hızlı değişen bir dünyada her şeyi bilmeyebilir. Bilinmeyen konuları öğrencilerle beraber öğrenebilir, cevabını bilmedikleri bir soru ile karşılaştıklarında bu soruyu not alıp, bir sonraki hafta yanıtlamakla görevlidir.


6) Bilene öğretmek değil, bilmeyene öğretmek:
Öğrencilerin her biri aynı ilgi ve bilgi seviyesine sahip olmayacağı gerçeğinden yola çıkılarak; Kodluyoruz eğitmenleri, zaten belli kalıpları öğrenmiş; akranlarına göre bilgili kişileri yetiştirmekle övünmez. Aksine odaklanmakta zorluk çeken, motivasyonunu kaybetmiş ya da kaybetme aşamasına gelmiş gençleri özel olarak eğitir. Zira başarılı öğrenciye işin en iyi yöntemlerini vermek yeterlidir. Mesele bırakma noktasına gelmiş gençlere yazılımı sevdirmek ve öğretmektir. Dolayısıyla bu motivasyonla eğitimler gerçekleştirilir.


7) Eğitimde verilen bilgiler üzerine araştırma yapılmış, genel bilgiler olmayabilir:
Eğitmenlerin söylediği her şey "genel kabul görmüş" gerçekler olarak algılanmamalıdır. Öğrenciler, eğitmenleri mutlak bir bilgi kaynağı olarak görmemelidirler. Eğitmenler, bilgi aktarırken bu çerçeveye dikkat etmelidir. Bazı noktalarda eğitmenlerin vereceği bilgiler kendi sektör deneyimlerinden elde ettiklerinin birer sonucudur. Bu gibi noktalarda, eğitmen, bu doğruların geneli kapsamayabileceğini; kendi doğruları olduğunu belirtmelidir ve gerekiyorsa öğrencilerle fikir alışverişinde bulunarak tartışabilmelidirler.


8) Kodluyoruz eğitmenleri ve öğrencileri bilgi edinmek için yaş ve deneyime bakmaz:
Eğitmenler ile birlikte öğrenciler de kendilerinden yaşça küçük, az deneyimli kişilerden bilgi edinebilirler. Hangi konumda, yaşta olursa olsun katılımcılardan birisi yeni bir güncellemenin bilgisini paylaşıyorsa dinlenerek, üzerine konuşulur ve tartışılır. Eğitmen, sınıfta geliştirici egosuna (developer ego) yenilmemelidir ve buna müsait bir ortamın da oluşmasına izin vermemelidir.


9) İletişimin önemini biliriz:
Kodluyoruz öğrencileri, ilk dersten itibaren iletişimin iş hayatında ne denli önemli bir yere sahip olduğunun farkında olmalıdırlar. Eğitmenler, eğitim süresi boyunca teknik konularla beraber bu farkındalığı da yaratmak adına anlatımlarını şekillendirirler.


10) Derse katılım:
Eğitimde süreklilik en önemli konulardan bir tanesidir. Bootcamp'e kabul edilen öğrenciler, eğitime gelmedikleri her ders, bir başkasının hakkını, hatta geleceğini elinden çaldığını bilmelidir. Bir öğrencinin Kodluyoruz mezunu olabilmesi için, derslerin en az %80’ine gelmesi ve ödevlerin en az %80’ini tamamlaması zorunludur. 

Kodluyoruz öğrencileri bahane üretmez, önceliklerini belirler. Eğer eğitime gelmek öncelikleri değilse, gerçekten sadece öncelikleri değildir. Bunun için bahane üretmezler.


11) Kendimizi güncel tutarız:
Kodluyoruz topluluğu mutlaka ve mutlaka beraber tüm güncelleme notlarını takip ederler. Çok hızlı değişen ve gelişen teknoloji dünyasında yenilikleri, güncellemeleri takip etmek eğitimin verimliliği açısından oldukça büyük bir öneme sahiptir. Bu güncelleme notlarının içerisinde; işletim sistemi ve versiyonları, yazılım dili, kullanılan uygulama bileşenleri, kullanılan ide ve pluginleri vs. bulunmaktadır.


12) Etkinlikleri takip ederiz:
Kodluyoruz topluluğu, çalıştıkları alanlardaki etkinlikleri sıkı takip ederler. Buralarda harcadıkları vakitleri kayıp olarak görmezler. Yeni gördükleri ve ihtiyacı olacağını düşündükleri tüm etkinliklere katılmak için çabalarlar. Sadece bunu yapmakla kalmaz, diğer arkadaşlarına da bu etkinlikler hakkında bilgi verirler ve katılmaları için motive ederler. Etkinliklerde edindikleri bilgileri arkadaşlarına aktarırlar.


13) Eğitmenler ve öğrenciler bol bol Kodluyoruz Blog, diğer bloglar ve akademik yazılar okurlar, ayrıca Kodluyoruz Blog’da yazarlar:
Kodluyoruz topluluğu, okumanın ve bildiğini paylaşmanın öneminin farkındadır. Sadece tüketen değil, aynı zamanda üreten bir topluluk olmak için elimizden geleni yaparız. Kodluyoruz Blog, diğer bloglar, akademik yazılar okuruz. Okumakla kalmaz aynı zamanda yazar ve bildiklerimizi paylaşırız. Tüm Kodluyoruz öğrencileri, Kodluyoruz Blog'da yazı yazabilir. Bunun için eğitmene veya Kodluyoruz ekibine ulaşmanız yeterli :)


14) Bildiklerimizi paylaşırız:
Kodluyoruz mezunları, öğrendiklerini başka gençlerle paylaşmak için çalışma grupları başlatabilir veya yukarıda yazdığımız gibi online platformlarda aktif olur. Rekabetçi değil, iş birliği yapan; egosu düşük, kalbi büyük bu topluluğu büyütmek hepimizin görevi!
